# -*- mode: mandoku-view; -*-
#+DATE: 2015-08-29 00:54:49.194695
#+TITLE: 養性延命錄
#+PROPERTY: DZID  DZ0838
#+PROPERTY: SOURCE  正統道藏，三家本，1988，18—474 二卷 洞神部方法類
#+PROPERTY: BASEEDITION HFL
#+PROPERTY: WITNESS HFL
#+PROPERTY: ID KR5c0235
<pb:KR5c0235_HFL_000-001a>¶
養性延命録序臨二¶
夫禀氣含靈唯人爲貴人所貴者蓋貴爲生¶
生者神之本形者神之具神大用則竭形大¶
勞則斃若能游心虛靜息慮無爲服元氣於¶
子後時導引於閑室攝養無虧兼餌良藥則¶
百年耆壽是常分也如恣意以耽聲色役智¶
而圖富貴得喪恒切於懷躁撓未能自遣不¶
拘禮度飲食無節如斯之流寧免夭傷之患¶
也余因止觀微暇聊復披覽養生要集其集¶
乃錢彦張湛道林之徒翟平黄山之輩咸是¶
<pb:KR5c0235_HFL_000-001b>¶
好事英奇志在寳育或鳩集仙經眞人壽考¶
之規或得採彭鏗老君長齡之術上自農黄¶
以來下及魏晋之際但有益於養生及招損¶
於後患諸本先皆記録今略取要法删棄繁¶
蕪類聚篇題分爲上下兩卷卷有三篇號爲¶
養性延命録擬補助於有縁冀憑縁以濟物¶
耳(或云此書孫/思邈所集)¶
¶
¶
¶
